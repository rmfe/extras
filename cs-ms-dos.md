
## Η περίπτωση του MS-DOS

Το MS-DOS είναι ένα λειτουργικό σύστημα της εταιρείας λογισμικού Microsoft το οποίο κυριάρχησε τη δεκαετία του ‘80. Είναι ένα λειτουργικό σύστημα 
χωρίς γραφικό περιβάλλον χρήστη βασισμένο στην αρχιτεκτονική x86 για προσωπικούς υπολογιστές. Το συγκεκριμένο λειτουργικό σύστημα μετέτρεψε την 
Microsoft σε μία από τις μεγαλύτερες εταιρείες λογισμικού του κόσμου και την καθιέρωσε στην αγορά των λειτουργικών συστημάτων.


Το λειτουργικό πριν την αγορά του από την Microsoft το 1981 γράφτηκε από τον Τίμοθι Πάτερσον, για το Seattle computer products και για τον μικρό 
επεξεργαστή 8086 της Intel. Η Microsoft αρχικά για την προώθηση του λειτουργικού συνεργάστηκε στενά με την εταιρεία υλικού ηλεκτρονικών υπολογιστών 
IBM. Αργότερα εντάχθηκαν ακόμη περισσότερες εταιρείες στην χρήση του λειτουργικού.


Με την πάροδο του χρόνου όμως τα MS DOS δεν διέθεταν πολύ βασικές λειτουργίες των ανταγωνιστών τους εκείνη την περίοδο. Δημοφιλή λειτουργικά συστήματα 
της εποχής όπως το UNIX και ο Macintosh της Apple διέθεταν λειτουργίες όπως multitasking και γραφικό περιβάλλον χρήστη. Λειτουργίες απούσες από το 
λειτουργικό της Microsoft.

Τα MS DOS είχαν επτά εκδόσεις με την τελευταία να διανέμεται στις αρχές του 2000. Παράλληλα δηλαδή με το λειτουργικό σύστημα Windows το οποίο κατά
κύριο λόγο βασίστηκε στα MS DOS και αποτελεί την εξέλιξη του. Στις μέρες μας το λειτουργικό όντας απλό και σταθερό χρησιμοποιείται ακόμη σε κάποια 
ενσωματωμένα συστήματα.
